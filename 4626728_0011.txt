..4-

fieri possit, ut pro meis viribus, quamvis in re modo abrupta, ipsum
expeditiorem sim redditurus. Sed mihi varias educationis animo lustranti
partes, et universae, ad nationis cultum spectantis, et specialis, quae vo-
catur, singulos amplectentis ad humanitatem informandos, ‹le quibus
Plato.sententias passim et praecepta dedit, non illa quidem suae solius ae-
tatis hominibus, sed toti ,— quod vivet, generi commendanda, nihil digni-
us est visum, de quo hisce pagellis scriberem, quam quodcunque ab illo
est de gymnastica disputatum. Qua arte sicubi educationem juventutis ·
orbatam videmus, historiam omnium saeculorum perlustrantes, non longe .
aberat, quin viri, rem sapienter periteque callentes, mancam educandi
rationem cuperent integram suisque numeris absolutam reddere, quam
vero si alibi admissam conspicimus, haud semel accidit, ut, qua norma
ad certam ipsa educandi rationem temperata pueros juvenesque confor-
mandos bene curet, ea non a'lium in eventum excederetur, ac si id, quod
mentem ferret et oculis spectaretur, potiusservandum esset atque exco-
lendum, quam id, quod in corpore inesset regens atque imperans vi di-
vina. Quae cum ita sint, quis duos hic non viderit effugiendos scopulos?
quos non offendere, majus prope aliquid, quam quod a nostris discipli-
nae publicae magistris praestari queat, esse videtur. Idcirco, quod ad
rem plurimum facit, ne illius arti· cultus nostro tempore abjiciatur, non
eorum modo sententiae, qui nunc aetatem degunt, summum nimiumque
consiliorum et factorum moderantes, audiendae sunt, verum eorum quo-
que ingeniorum, quae, in Veterum ordine stantia, voces ad nos emittunt
gravissimas, ubi labamur, e recto rerum modo cedentes. Quorum quod-
nam de nostra re gymnastica arbitretur quisquam graviore cum auctori-
tate eaque sapientiore dijudicare posse, quam, quem Cicero quasi deum
philosophorum declarat, illum ipsum Platonem? Ergo non paulum forsan
juvabit, si, quaecunque ille hac de re scripserit, tum sententia presse
reddenda, tum, quotiescunque nostra cogitandi dicendique ratio admittet,
verbis ipsius integris, idque Astio V. C. maximam partem interprete, ab·
solvamus, sic quidem, ut jam de principio omnia ab illo de educationis
notione et vi atque ejus utraque inter se necessario conjun enda parte ex·
posita paucis praemittamus; quae si relicta essent, non abueris, quo
pacto, quae de ipsa corporis exercendi arte verissime senserit, perspicias.
Quo fact0, nostrum esse poterit, considerare, quatenus Platoni concina· ,
mus, vel potius, quam late ejus et doctrina et praecepta pateant, quam·
que vere sint idonea, -quae nostra gymnasticae studia, ubi languescere coe-
pere, tam resuscitent, quam, ubi ultra modum progrediuntur rectum,

moderentur. »

